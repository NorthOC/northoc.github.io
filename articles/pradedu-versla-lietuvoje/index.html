<!DOCTYPE html>
<html lang="en">
  <head>
    <title>Steigsiu mažąją bendriją (MB) | Denis's Webpage</title>
    <link rel="stylesheet" href="/static/style.css">
    <link rel="shortcut icon" href="/static/favicon.ico" type="image/x-icon">
    <meta name="image" property="og:image" content="/static/images/gallery/mb_biz.png">
    <meta name="author" content="Denis Lisunov">
    <meta name="viewport" content="width=device-width,initial-scale=1">
    <meta http-equiv="X-UA-Compatible" content="IE=edge">
    <meta charset="UTF-8">
    <meta name="robots" content="index, follow">
    <meta name="description" content="Praeitame poste rašiau, kad galimai yra perspektyva įsidarbinti. Taigi, viskas pavyko ir dabar aš dirbu IT specu Bikuvoje, jau praėjo viena darbo savaitė. ...">
  </head>
  <body>
    <a class="skip-link" href="#main-content">Skip to content</a>
    <header aria-label="Title">
      <h1 id="title">Steigsiu mažąją bendriją (MB)</h1>
      <time datetime="2023-03-17" pubdate="pubdate" id="post-date">2023-03-17</time>
    </header>
    <main id="main-content" aria-label="Main content">
      <article>
        <p>Praeitame poste rašiau, kad galimai yra perspektyva įsidarbinti. Taigi, viskas pavyko ir dabar aš dirbu IT specu Bikuvoje, jau praėjo viena darbo savaitė. Dirbu su geležimi pagrinde (aka. tvarkau kompus), todėl darbo krūvis ganėtinai mažas (kol kas). Bet tas yra labai gerai, todėl, kad turiu daugiau laiko savo visokiems reikalams. O naujas reikalėlis reikalauja planavimo ir pasiruošimo.</p>
        <figure>
          <img src="/static/images/gallery/mb_biz.png" alt="Niuansai ir subtilybės"/>
          <figcaption>Niuansai ir subtilybės</figcaption>
        </figure>
        <p>Shocker, I know. Nenoriu per daug dar dalintis, kadangi nėra galutinio sprendimo kas kur kaip kas, kadangi man pačiam dar detalės neaiškios, bet per ateinančius 6 mėn (iki Rugsėjo) planuoju įsteigti mažąją bendriją. Idėja yra kompiuteriu remontas tik su unique selling point'u.</p>
        <h2 id="jaunuju_verslininku_paslaptis">Jaunųjų verslininkų paslaptis</h2>
        <p>Pradėti verslą atrodo kiek paslaptingas dalykas ir, paprastai, kai matai jaunus verslininkus norisi sužinoti kaip tai daro jie. Taigi, aš išsiaiškinau kame slypi jų verslavimo pradžios paslaptis. Keli pavyzdžiai iš savo aplinkos:</p>
        <ul>
          <li>Gimnazijoje buvęs klasiokas įkūrė maisto prekių parduotuvę pačioje gimnazijoje. Tėvas turėjo/turi biliardinės individualią įmonę.</li>
          <li>Kitas buvęs klasiokas gimnazijoje įkūrė rūbų prekės ženklą. Tėvai užsiima verslais daugelį metų. Dabar visa šeima dirba viename versle.</li>
          <li>Kolegijoje vienas draugas užsiima individualia veikla ir tvarko bolidus. Tėvas užsiima savo mašinų tvarkymo verslu daugelį metų.</li>
          <li>Mokytojas kolegijoje užsiima nekilnojamo turto verslu. Pradėjo su tėvo pagalba nuo 16 metų.</li>
        </ul>
        <p>Viskas aišku. <strong><em>Jaunieji verslininkai, paprastai yra savo tėvelių pasekmė</em></strong>. Paslaptis atskleista.</p>
        <p>Mano atveju, artimų giminių neturiu kurie galėtų patarti ir padėti, taigi vėl teks įšokti į naujus vandenis be gelbėjimosi liemenės ir plaukioti su rykliais. Tas pats kaip ir su keliavimu, grojimu, sportu, programavimu, tas pats kaip ir su knygos rašymu ir leidyba. By the way, parašiau lietuvos publisheriams, gal kokių 16 skirtingų, ir visi atsakė ne. Dažniausias atsakymas tai, jog knygų paklausa vyrams, yra gan maža ir rekomendavo užsiimti savarankiška leidyba. Kažkaip pastebėjau, kad, šiais laikais, visko tenka imtis savarankiškai.</p>
        <h2 id="ko_man_reikia_ikurti_mb">Ko man reikia įkurti MB</h2>
        <p>Keli dalykai kuriuos reikia suprasti, išmokti, suderinti iki to laiko:</p>
        <ul>
          <li>Apskaita/Buhalterija</li>
          <li>Valdymo forma</li>
          <li>Mokesčių sistemos išmanymas</li>
          <li>Reklamavimasis</li>
          <li>Tinklalapis</li>
          <li>Logotipas</li>
          <li>Išsiaiškint ar galiu dirbti paprastą darbą ir būti MB vadovas</li>
          <li>Įrankiai kompo remontams</li>
        </ul>
        <h3 id="apskaita">Apskaita</h3>
        <p>MB apskaitą gali vesti vadovas, jeigu turi buhalterio licencija. Kiek pažiūrėjau, kad gauti šią licenciją (vakariniai kursai + testas) reikia 500 eurų. Kainytė nemaža, bet tikrai mažesnė nei samdytis buhalterį ar įmonę, kuri atliktų apskaitą, o aš nemėgstu būti priklausomas nuo trečiųjų šalių. Blogiausiu atveju, jeigu su verslu nepaeis, imsiuos individualios veiklos ir galėsiu siūlyti buhalterines paslaugas.</p>
        <h3 id="valdymo_forma">Valdymo forma</h3>
        <p>Mažoji bendrija gali turėti vadovą (direktorių), arba gali jo neturėti – tuomet mažajai bendrijai vadovauja narių susirinkimas.</p>
        <p>Pagrindinis direktoriaus pareigybės privalumas yra tai, kad jo atlygiui taikomi maži mokesčiai. Direktorius mažojoje bendrijoje yra įdarbinamas pagal civilinę vadovavimo paslaugų sutartį, jo atlyginimas apmokestinamas tik 15 proc. gyventojų pajamų mokesčiu (GPM).</p>
        <p>Taigi, būsiu MB direktorius.</p>
        <h3 id="mokesciai_mokesciai_mokesciai">Mokesčiai, mokesčiai, mokesčiai...</h3>
        <p>Turbūt pati sudėtingiausia dalis, su kuria ir padeda jaunojo verslininko tėveliai.</p>
        <p>Lietuvoje, kažkodėl, mokesčių sistema yra labai paini (pradedant). Manau taip yra padaryta specialiai, kad žmonės eitų dirbti kitiems, o ne kurtų kažką savo, kad gyventų geriau.</p>
        <p>Jeigu visa mokesčių sąrašo dalis neįdomi, skaityk tik paryškintus.</p>
        <p>Taigi, mokesčiai:</p>
        <ol>
          <li>Pelno mokestis - standartinis pelno mokesčio tarifas 15 proc., tačiau <strong>neviršijant vidutinio 10 darbuotojų skaičiaus ir 300 000 eurų pajamų per metus gali būti taikomas lengvatinis 5 proc. tarifas.</strong> Taikant lengvatinį 5 proc. tarifą taip pat svarbu, jog bendrijos nariai kitose įmonėse neturėtų daugiau kaip 50 proc. akcijų. <strong>Pirmaisiais veiklos metais mažajai bendrijai taikomas 0 proc. pelno mokesčio tarifas.</strong></li>
          <li>PVM. - <strong>Mažoji bendrija privalo registruotis PVM mokėtoja, jeigu pajamos per paskutinius 12 mėnesių viršija 45000 eurų</strong> arba prekių, įsigytų iš kitų valstybių narių, vertė praėjusiais kalendoriniais metais viršijo 14 000 eurų. <strong>Standartinis PVM tarifas – 21 proc</strong>.</li>
          <li>PSD ir VSD įmokos Sodrai - mokama nuo pusės sumos išsiimtos asmeniniams poreikiams. <strong>PSD tarifas- 6,98 proc., VSD tarifas- 13,83 proc. (jei papildomai kaupiama pensija- 16,83 proc.). Daugelis mažųjų bendrijų narių lėšų asmeniniams poreikiams neima, atlygį už darbą išsimoka kaip direktoriaus atlyginimą arba kaip pelno dalį, šios išmokos nėra apmokestinamos Sodros įmokomis.</strong> Jei mažosios bendrijos narys lėšų asmeniniams poreikiams neima, VSD įmokų mokėti nereikia, o PSD įmokas reikia mokėti nuo minimalios algos (nuo 2023 m. sausio 1 d. minimali alga siekia 840 EUR, minimalus PSD – 58,63 EUR). <strong>PSD galima nemokėti, jeigu MB narys yra draustas privalomuoju sveikatos draudimu kitais būdais – dirba pagal darbo sutartį, yra pensininkas, studentas ir kt.</strong></li>
          <li>GPM (Gyventojų pajamų mokestis) - <strong>Nuo 2019 metų sausio 1 d. MB direktoriaus atlyginimas apmokestinamas 15 proc. GPM</strong>, MB narių lėšos asmeniniams poreikiams  – 20 proc. GPM, pelno išmokėjimas MB nariams – 15 proc. GPM. Kartais MB nariai klausia, ar galima mokėti pajamų mokestį kas mėnesį. Galima – tuomet mokamos sumos VMI kaupsis kaip permoka, o pateikus pajamų deklaraciją, bus užskaitytos. Kitas būdas, apsaugantis nuo finansinio šoko, kai per vieną mėnesį reikia sumokėti mokesčius už visų metų pajamas, – 15 proc. iš MB gaunamų pajamų kaupti banko indėlyje. Šis būdas finansiškai patrauklesnis – leidžia užsidirbti šiek tiek palūkanų.</li>
          <li>Nekilnojamojo turto mokestis - 0,5- 3 proc. tarifas, mokamas tik jei įmonė turi registruoto nekilnojamojo turto.</li>
        </ol>
        <p>Gerai, aš kaip ir neplanuoju uždirbti daugiau nei 45000 eurų, taigi PVM atsimeta (žiūrėti antrą punktą). Tokiu atveju, pelno mokesčio tarifas bus pirmais metais 0%, o antrais 5% (žiūrėti pirmąjį punktą).  Planuoju atlygi išsimokėti kaip direktoriaus atlyginimą, taigi sodros įmokos atsimeta (žiūrėti trečiąjį). NT prekiauti neplanuoju, reiškias NT mokestis atsimeta.</p>
        <p>Taigi lieka: <strong>Pelno mokestis(0%-5%) + GPM (15% nuo pajamų)</strong></p>
        <figure>
          <img src="/static/images/gallery/vmi_meme.webp" alt="VMI dirba beždžionės"/>
          <figcaption>VMI dirba beždžionės</figcaption>
        </figure>
        <p>Aišku, aš nesuprantu ar taip veikia dalykai, ir ar šitie skaičiai realūs. Kai nueinu į VMI, toks jausmas, kad kalbuosi su beždžionžmogiais, kurie tiesiog trūkčioja pečiais ir gaudo muses.</p>
        <h3 id="reklamos_darbai">Reklamos darbai</h3>
        <p>Aš reklamą išmanau gan gerai, kanalai kaip skleisti ir panašiai, todėl dėl šito nesijaudinu. Utenoje pilną Facebook grupių kur gali save laisvai reklamuotis. Taip pat yra skelbimų lentos aplink miestą ir word-of-mouth marketingas, taigi su reklamomis problemų nematau. Tiesiog reikės tuo užsiimti, čia turbūt nuobodžiausia dalis.</p>
        <h3 id="tinklalapis">Tinklalapis</h3>
        <p>Šitą sukursiu, po MB registracijos. Paprastas responsive statiškas tinklalapis, be jokių bloatinių front-end'ų. Bus mažai puslapių, pagrindiniame puslapyje visa reikalinga info apie verslo teikiamas paslaugas, darbo valandas, kaip susisiekti.</p>
        <h3 id="logotipas">Logotipas</h3>
        <p>Turiu draugą, kuris užsiima šiais dalykais, bet manau DIY čia irgi sueis su SVG grafika.</p>
        <h3 id="dirbti_kitam_kuriant_versla">Dirbti kitam kuriant verslą</h3>
        <p>Verslą išvystyti reikia laiko, taigi galvoju dirbti, kol viskas pakils nuo žemės ir įsivažiuos. Mano klausimas yra, ar aš galiu tai daryti? Ech VMI, kariausime su tavimi toliau.</p>
        <h3 id="irankiai">Įrankiai</h3>
        <p>Visų atvejų nenumatysi, bet pagrindiniai tokie kaip atsuktuvai, termopasta, prietaisas leidžiantis pajungti HDD ir SSD kaip talpyklą ir elektros srovės matuoklis, tai nusipirksiu iš anksto, kadangi jie yra man naudingi ir asmeniniam naudojimui. Manau pirkti įrankius reikės pagal reikalą (arba vienetiniais atvejais pasiskolinti), kad neprisidaryti per daug papildomų išlaidų.</p>
      </article>
    </main>
    <footer aria-label="footer">
      <a href="/">https://denislisunov.xyz</a>
      <p>Powered by <a href="https://github.com/northoc/damp2ph">damp2ph</a></p>
    </footer>
  </body>
</html>
