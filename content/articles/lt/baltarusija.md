# Kelionė į Baltarusiją

## Kontekstas

Draugės tėvas pasakė jog šiemet į Baltarusiją yra bevizis režimas. Pamaniau propaganda. Pažiūrėjau URM oficialioje svetainėje. Parašyta jog reikia vizos. Parašiau email patikslinti. Atrašė jog reikia. Nu bet man galai nesueina, tai parašiau į Baltarusijos URM. Atrašė, kad nereikia.

Taigi, Lietuvos URM pamelavo (bet į teismą paduoti negali, nes prirašyta "mūsų turimais duomenimis..."). 

Kad pamatyti viską savo akimis, suplanavau kelionę, per ateinančią savaitę, ir kaip tik pasitaikė ilgasis savaitgalis balandžio pabaigoje.

## Pasienis iš Lietuvos į Baltarusiją

Važiavome autobusu. Pasienyje reikėjo laukti, todėl, kad tikrino kiekvieno dokumentus abi šalys. Lietuvos pusėje reikėjo išlipti į lauką, sustoti į eilę, prieiti prie būdelės, ir parodyti pasą, tuomet pereiti į kitą sienos pusę. 

Baltarusijos pusėje įėjome į pastatą. Ten iš eilės ėjome prie langelio ir turėjome paaiškinti kokiam laikui keliaujame į Baltarusiją, kokiu tikslu, bei pasakyti adresą kur apsistosime. Uždėjo štampą pase. Tada visų daiktus patikrino su oro uosto stiliaus bagažo skeneriais. Ir štai siena praeita.

Išgirdau moteriškę su vyrų kalbant apie valiutų kursus, taigi užklausiau koks kursas yra geras, ir kur geriau išsikeisti pinigus. Sakė palaukti Minsko ir nueiti į stotį. Pasienyje yra bankas, tačiau ten kursas prastas.

## Minsko link

Kelias ir gamta tokia pati kaip Lietuvoje, aplinkui daug dirbamų laukų. Pakelėse, kas porą šimtų metrų stovi šiuksliadežės. 

Pirmas dalykas kuris mums priminė jog esame ne Lietuvoje, tai mėlyni gyvenamieji namai, senos statybos. 

Sustojome išleisti keleivius Ašmenyse. Važiuojant toliau, matėsi vienas kitas sovietinės statybos pastatas, tačiau pagrindiniai, tokie kaip miesto biblioteka, sveikatingumo centras ir savivaldybės pastatas, buvo modernios statybos.

Privažiavome Minsko priemiestį, eismas suintensyvėjo. Vaizdą papuošė naujos statybos daugiabučiai. 

![Priemiestis](/static/images/baltarusija/belarus1.webp)

Iki stoties važiavome ne mažą atstumą, pasijautė sostinės dydis.

## Pirmoji diena

Išlipome autobusų stotyje, kuri yra šalia traukinių stoties. Ten nuėjome išsikeisti eurus į baltarusiškus rublius. Pirmas pastebėjimas tai, jog sostinės gatvės tvarkingos ir pilna baltarusiškų vėliavų. Jeigu taip būtų Lietuvoje, galvotum, kad šventė vyksta, bet ne.

Bet mes norėjome valgyti, todėl mintis užėmė vietos pasirinkimas. Nusprendėme eiti į [Vasiliki](https://www.tripadvisor.com/Restaurant_Review-g294448-d4760988-Reviews-Vasiliki-Minsk.html), nes turėjo daug reviews. Kai priėjome vietą, buvo lauke visa eilė. Pagalvojome fuck it, mes alkani - einame kitur. Šalia buvo Chaikana Tashkent. Atėjome į vidų, mažai žmonių, pavartėme meniu ir iš kainų supratome, kad čia yra tourist trap. Nusprendėme, kad geriau luktelti eilėje.

<figure>
<iframe src="https://www.google.com/maps/embed?pb=!1m28!1m12!1m3!1d1175.4372959587083!2d27.555028207076653!3d53.898432909676!2m3!1f0!2f0!3f0!3m2!1i1024!2i768!4f13.1!4m13!3e2!4m5!1s0x46dbcfc26fa844cd%3A0x445bfb89238b9fb8!2sVasilki%2C%20praspiekt%20Niezalie%C5%BEnasci%2C%20Minsk%2C%20Belarus!3m2!1d53.898525899999996!2d27.5555026!4m5!1s0x46dbcf5f919d9511%3A0x365ccc4c74434bee!2zQ2hheWtoYW5hIFRhc2hrZW50LCDQmtCw0YTQtSDQp9Cw0LnRhdCw0L3QsCDQotCw0YjQutC10L3RgiwgS2Ftc2Ftb8S6c2thamEgdnVsaWNhIDM0LCBNaW5zaywgQmVsYXJ1cw!3m2!1d53.8980818!2d27.5561117!5e0!3m2!1sen!2slt!4v1684225754586!5m2!1sen!2slt" height="380" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<figcaption>Test</figcaption>
</figure>

Atėjome atgal prie Vasilikį, eilės nebebuvo. Hmm, matyt 5 minutės yra daug laiko čia. Prisėdome, atnešė menių. Kainos panašios į mūsų, gal šiek tiek mažiau, bet ko norėti kai čia yra daugiausiai įvertinimų turinti vieta, taigi pasiėmėme pavalgyti.

![Taip atrodė koldūnai](/static/images/baltarusija/belarus2.png)

Paėmiau koldūnų, alaus ir keptos duonos su sūriu. Kepta duona buvo gera - pakankamai sūrio, neperkepta ir solidus kiekis česnako. Prie alaus labai tiko, kuris beje irgi buvo gaivus.

Pagrindinis patiekalas visai kita istorija. 

Koldūnai perkepę, neįmanoma atklijuoti nuo tos lėkštutės, o skonis toks lyg kažkas paėmė Užkalnio koldūnų oranžinį pakelį, juos išvirė, o po to išdžiovino. Lietuvoje skanesnių kebabinėje nusipirksi.

Aš gerti alkoholio, nelabai mėgstu, todėl nusprendžiau, kaip ir kiekvieną kartą naujoje šalyje, nueiti parūkyti kaljano. Susiradome netoliese vietelę - [Yarkal'yan](https://goo.gl/maps/DAAuxnGiSGoH7Fz4A?coh=178571&entry=tt). Su kaljaninėm būna įvairiai - bet dažniausiai arba labai gerai, arba labai blogai. Šį kartą pasisekė. Atėjome į barą, mus palydėjo prie staliuko, atnešė meniu, užsisakėme kaljano, taip pat arbatos (kaip gi be jos). Atėjo meistras viską paaiškino, skonį irgi padėjo išsirinkti geresnį. Buvo stalo žaidimų.

![Jauki atmosfera](/static/images/baltarusija/belarus3.webp)

Šalimai sėdėjo vaikinas su laptopu ir, po užsakymo, davė mums komplimentą, dėl mūsų Rūsų kalbos įgūdžių. Pradėjome bendrauti daugiau. Jo vardas Nail (lietuviškai tariasi kaip Nayl) Pasirodo jis yra iš Rusijos, [Baškyro](https://en.wikipedia.org/wiki/Bashkirs) (musulmonų) regiono. Jis atvyko į Baltarusiją dėl darbo. Rusijoje turi žmoną, kuri irgi yra iš to pačio regiono. Tėvai augina bites, gyvulius, gamina alkoholinius gėrimus. Pasidalinome savo kultūromis ir papročiais. Sužinojau Baškyro [nacionalinį instrumentą](https://en.wikipedia.org/wiki/Quray).

Šalimai mūsų sėdėjo du vyrai, kurie žaidė šachmatais - Vadimas ir Vladimiras. Matyt jiems patiko apie tai ką kalbėjome, todėl jie prisijungė į pokalbį. Pasirodo abu irgi yra iš Rusijos. Vladimiras buvęs Utenoje anksčiau - tuo metu kai geras mašinas pardavinėjo. Aš supratau, kad jie yra kaip mes - tie, kurie vadovaujasi ne žodžiais, o patirtimi.

Tema neišvengiamai pasisuko link šių dienų aktualijų. Aš šios temos vengiau specialiai. Bet jie tvirtai laikėsi tos pačios pozicijos kaip ir mes - karo nepalaikė, ir mums buvo aišku, kad net ir rusijos piliečiai supranta kas vyksta. Jie aiškino, kad pas juos smegenys išplautos tiems rusijos piliečiams, kurie vadovaujasi tik televizoriumi.

Prakalbėjome kelias valandas, išgėrėme su drauge litrą su puse arbatos, atėjo vakaras. Norėjome dar apžiūrėti miestą, taigi atsisveikinome, apsikeitėme kontaktais.

Saulė jau leidosi. Žmonės būravosi ten kur prasideda naktinis gyvenimas. O mes ėjome per gatves ir bandėme pasimesti tarp pastatų ir senamiesčio.

![Gražuoliai](/static/images/baltarusija/belarus4.webp)

## Metro 2033

Sutemo - nusprendėme jog šiandienai gana. Mūsų būstas buvo už 12km nuo centro, nuo miesto pakraščio.

Minske yra seniausias Europos metro, taigi kaip su tokiu nepravažiuosi.

Atėjome į Niamiha gatvės metro stotelę, sargybinis mane pasikvietė į šoną, ir patikrino mano kuprinę su oro uosto bagažų skeneriu. Tai jie pradėjo daryti todėl, kad Minske metro 2011 buvo [sprogusi bomba](https://en.wikipedia.org/wiki/2011_Minsk_Metro_bombing).

Kuprinė problemų nesukėlė. Nuėjome prie langelio, todėl, kad, norint važiuoti, reikia nusipirkti žetoną. Paklausiau moteriškės kiek kainuoja žetonas, o ji pažiūrėjo kreivu žvilgsniu, ir žodžio neištarusi parodė tušinuku į seną lapelį. Pagalvojau nemandagi.

Metro gali važinėtis nors ir visą dieną, iki kol neįšeini iš metro, su žetonu, kuris kainavo 0,3 euro centų. 

Sistema, kurioje pusėje laukti, aiški - yra ir angliški užrašai. Važiavome labai greitai, todėl 12 km įveikėme per mažiau nei 10 minučių, įskaitant sustojimus. Čia Atėnai (Graikijos sostinė) galėtų pasimokyti.

![Niamiha stotis](/static/images/baltarusija/belarus5.webp)

Atvažiavę į [Kuncaŭščyna stotį](https://goo.gl/maps/VSXThQsBTM8kyJMd8?coh=178571&entry=tt) nuėjome į parduotuvę nusipirkti valgyti. Ten, kainų skirtumas pasijautė labai smarkiai. Baltarusiški produktai kainuoja tris/keturis kartus pigiau nei tai kas yra Lietuvoje. Tačiau importuotų prekių kaina yra aukšta. Taigi, prisipirkome vietinės produkcijos ir pėdinome pailsėti.

Apsistojome naujos statybos trijų kambarių bute, kuris atrodė gana įspūdingai. 
V
anduo iš kriauklės Minske buvo neskanus, su daug chloro.

![Home sweet home](/static/images/baltarusija/belarus6.webp)

## Antra diena

Iš nakvynės išvykome 11 valandą ryte. Metro mus nuvežė į centrą. Ten aplankėme pagrindinę cerkvę, ir kaip tik užtaikėme ant vestuvių.

Šios dienos planas buvo apžiūrėti karo muziejų. Bilietas kainavo apie 2 eurus. Muziejus didelis - pilna karinės technikos ir sovietinės simbolikos. Nuotraukomis nespoilinsiu, bet paliko įspūdį, kadangi yra labai nestandartinis. Keista, kad į muziejų gali eiti vaikai, todėl, kad nuotraukos, kurias matėme buvo žiaurios. 

Už muziejaus, lauke, stovi Lisunov Li-2 karinis lėktuvas, o toliau parkas. Parkas buvo toks didelis, jog nebesigirdėjo mašinų vienu metu. Taip pat aplankėme paukščių salą.

Užsimanėme pavalgyti, tai nuvarėme iki Indiško restorano. Pasirodo ten vegetarams... Na, mes ne žaliavalgiai, todėl nusprendėme eiti kitur. Taip patekome į [labai didelį turgų pastate](https://goo.gl/maps/uvtpeZ1xcSXW2wL97?coh=178571&entry=tt). 

Nusipirkau bachlavos ir smilkalų. Palyginus su lietuviškomis kainomis, smilkalai, kuriuos Lietuvoje esu nusipirkęs už 8 eurus, čia kainavo keturis kartus mažiau.

Įšėjome į lauką, kitoje pusėje, o ten pasirodo ir lauke didelė dalis turgaus. Pilna daržovių, vaisių ir čia pastebėjome vieną kitą užsenietį.

Ai, kalbant apie užseniečius, Minske, per visą kelionę, matėme vos tik kelis azijiečius, ir 4 juodaodžius (taip, skaičiavau). Ai, ir dar vieną benamį. Taigi, mieste visada jautiesi saugus.

Nuėjome į kebabinę. Kebabai neįspūdingi. Lietuvoje skanesni. Užbėgome į parduotuvę paimti suvenyrų.

Einant link centro, pamačiau Londono akį. Tfuu, tai yra [Minsko](https://goo.gl/maps/oVJno18wEpVKdkyn6?coh=178571&entry=tt). Bilietas kainavo 1,5 euro.

Nuslinkome atgal į centrą, ir nutarėme, kad šiandienai užteks.

## Paskutinė diena

Nuėjome pažiūrėti [piešinių ant sienos](https://goo.gl/maps/B7bbzpo9Uh8W5CD38?coh=178571&entry=tt). Čia turbūt yra ta vieta, kur jaunimas ir hipsteriai eina tūsint. Žodžiu, vieta graži, ir išpaišyti pastatai driekiasi per gatvę. Taip pat, netoliese radome ir paminklą gerai žinomam [Rusijos dainininkui](https://goo.gl/maps/3HZgcpzU5BjsyVh57?coh=178571&entry=tt).

![Vienas iš daugelio](/static/images/baltarusija/belarus7.webp)

Nuėjome į autobusų stotį. Niekur neparašyta kurioje platformoje bus mūsų autobusas, taigi nuėjau pasiklausti prie langelio. Moteriškė, nors prie jos nieko nebuvo, pasakė su manimi nešnekės, kol aš neišsimsiu lapelio ir aparato. Antras nemandagumo atvejis iš moterų. Nejaugi taip sunku? 

Kita moteris, kuri tenais baigė darbo pamainą, tai pamatė ir pasiūlė mums padėti. Ji nusivedė mus prie to pačio langelio ir pasakė moteriai, kad mums pasakytų kur bus autobusas. 

Keliaujant autobusu iš Baltarusijos į Lietuvą, buvo trikdžių. 

Baltarusai mus praleido greitai - patikrino ar tikras pasas ir uždėjo ant paso štampą. Viskas.

Lietuviai užlaikė autobusą dvi valandas. Po tiek panašiai laiko, įlipo bičas su automatu, pažiūrėjo ar žmonės turi pasus ir praleido. Jokios patikros, nieko. Taigi, laukėme dvi valandas, kol kažkoks su automatu praskenuos akimis ar yra pasas. O daiktų net netikrino. Tai jeigu būčiau pasiėmęs cigarečių 10 blokų, niekas nebūtų mirktelėjęs.

## Pliusai ir Minusai

Dalykai kurie patiko Minske:

* Vietinės produkcijos žema kaina
* Švara
* Transportas
* Daug gamtos mieste
* Mažai užsieniečių

Dalykai kurie nepatiko:

* Vanduo iš krano
* Nemandagios dirbančios moterys

## Išvada 

Iš 17 šalių, kurias aplankiau, tai pirmoji šalis, į kurios sostinę grįžčiau antrą kartą. Labai rekomenduoju. Bet geriau, neklausykite manęs, o, kol yra bevizis režimas, nuvažiuokite ir pamatykite viską savo akimis.