# Darbo paieškos klounų pasaulyje

## Kriterijai darbo vietai

Šiuo metu ieškau darbo. Nieko ypatingo nenoriu, tiesiog paprasto 9 to 5 grafiko ir nesvarbu ar darbas yra kvalifikuotas ar ne, nuotolinis ar vietoje. Alga man nesvarbi, turiu kitų pajamų šaltinių, taigi, kad ir gaučiau minimumą, man gautūsi beveik 850 eu į rankas. Mano mėnesinės išlaidos siekia tik apie 250-300 eu, todėl įšeitų nemažai susitaupyti.

## Lietuvos įmonės exposed

Keli mėnesiai praėjo ir ne kažin kas. Interviu turėjau nemažai, tačiau daugelis turėjo kažkokį durnaropių įkvėptą grafiką.

![Kodėl turėtume priimti būtent jus?](/static/images/gallery/darbo_interv.webp)

Pavyzdžiai:

* Teltonikoje prie konvejerio Molėtuose, vieną savaitė rytinės, kitą naktinės, o dar kitą dieninės pamainos.
* Ermitaže konsultantas slenkantis grafikas.
* Unicall nuotolinis konsultantas vakarinės pamainos slenkančiu grafiku savaitės dienomis ir kas antras savaitgalis nuo ryto iki vakaro.
* Utenos mėsoje sandėlininkas slenkantis su naktinėm ir dieninėm.
* Lidl vadybininko pavaduotojas slenkantis rytinės ir vakarinės pamainos. Rytinės prasideda nuo 5 ryto.
* UVS Group kasų sistemos technikas grafikas kaip paramedikų. Turi budėti ir būti pasiruošęs lėkti tada, kada pakvies.
* Vinted nuotoliniu konsultantas negali net nueit pašikt. Jeigu tavo pelė nejuda kažkiek tai sekundžių, nuėma laiką nuo pertraukos, o po to nuėma nuo algos.

## Užimtumo tarnyba exposed

Taigi, po kelių mėnesių nieko gero neradau. Beveik jokia įmonė negalėjo atitikti mano paprasto 8 valandos per dieną, penkios darbo dienos per savaitę, grafiko kriterijaus. Todėl, sumaniau nueiti į užimtumo tarnybą. 

Tenais dirbanti moteriškė, Utenos jaunimo skyriuje, suprato, kad su manimi gali šnekėti atviriau nei su vidutiniu užimtumo tarnybą lankančiu jaunuoliu, todėl paaiškino jog Utenoje, pagal IT specialybę, beveik nėra darbų ir pasiulė labai paprastą išeitį: **meluoti savo CV**. 

Aišku, ne taip tiesmukiškai - ji panaudojo elegantišką perfrazavimą, kažką su psichologais ir baltu melu, tačiau esmė buvo aiški ir kurčiam, ypač kai pasitikslinau ar ji būtent tai turėjo omeny. 

Kiek apstulbau išgirdęs tokį pasiūlymą, kadangi maniau esame kiek tai atitolę nuo SSRS laikų. Bet dabar suprantu, kad dar vis per mažai. Galū gale, jos įtakai pasidaviau.

## Kas toliau

CV savo palikau toks koks jis iš tiesų yra, "pagerinau" tik savo LinkedIn profilį, kad gaučiau daugiau pasiūlymų nuotoliu. Na ir ką, bandau toliau aplikuoti. 

Nenoriu prisišnekėti, bet galimai ateinančią savaitę prisijungsiu prie darbo rinkos kadangi radau gerą pasiūlymą pagal specialybę Utenoje.

Wish me luck.

**EDIT: IT specialisto darbą.**